I \cref{fig:medlemmer} har vi brukt den ene prosessøvelsen til å
lage et plot over egenskapene til gruppemedlemmene. Vi ser at de personlige
 egenskapene er reflektert i de rollene gruppemedlemmer har påtatt seg i gruppa. Som gruppas
kritiker ser vi at Knut skårer høyt, han setter ofte spørsmålstegn ved teamets avgjørelser. 
Han skårer også høyere på punktet ``trekker seg ut av teamet'', som igjen kan trekkes tilbake 
til at han har en lederposisjon ved implementering av
programmet. Joakim skiller seg mest fra gruppa på punktet ``Bidrar til at teamet 
sporer av''. 
Det kan relateres tilbake til Joakims rolle som energigiver. Den beste måten å lade opp igjen
for videre jobbing med prosjektet er ofte ved å få litt adspredelse fra selve oppgavejobbinga.
Åsmund skårer høyt på punkta ``tar initiativ'' og ``søker info og opplysninger''. 
Dette kan relateres til lederrollen Åsmund har tatt for fysikkdelen av prosjektet,
som er veldig teoretisk. (Når en prøver å modellere en prosess realistisk kan
modellen raskt bli komplisert. Det er da viktig at vi har nok informasjon til å
kunne gjøre forenklinger som fremdeles resulterer i et realistisk modell).
Turid er den som skårer høyest på punktet; dominerer og koordinerer, samordner, søker
enighet, som igjen kan relateres tilbake til den rollen hun har hatt som
sosial-emosjonell leder. Ellers legger vi merke til at gruppa
generelt er flinke til å ta initiativ, søke info/opplysninger og gi uttrykk for sine meninger. Paul
er den i teamet som er mest oppgavefokusert, og vi ser en tendens i modellen til
at han skårer noe høyere på tilbakeholden i teamet.

