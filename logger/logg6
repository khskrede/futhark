Gruppelogg dag 6, Futhark
Oppsummering

Noterte hendelser

Gruppa har lagt merke til at vi lett mister konsentrasjonen når vi jobber med prosessdelen.
Vi ﬁnner to grunner til dette, for det første hadde vi en intensiv periode på starten av                              
dagen, hvor vi jobbet litt ut i lunsjtiden vår. Dette førte til at lunsjen ble kort, slik at
konsentrasjonsevnen var lav da prosessdelen startet. I tillegg er vi jo alle teknologer, og
har relativt lav interesse for slikt. Dette ble påpekt av Turid som syntes hun måtte være                                 
litt streng og tvinge oss tilbake til oppgaven. Gruppen føler det som en OK greie, da vi
ikke føler at Turid “sjefer”, men tvert om hjelper gruppa. Likevel foreslo Turid at resten
av oss kunne være litt mer oppmerksom slik at det ikke skulle bli henne hver gang, da
hun følte det var stigmatiserende. For a øke konsentrasjonsevne har vi bestemt oss for
å lære litt teori slik at diskusjon og arbeid rundt prosessdelen skal bli mer lærerik og gi
større utbytte. Kort oppsummert; vi må lese i kompendiet. Det har i tillegg blitt vedtatt
at lunsjpausene må prioriteres, da verdien av økt effektivitet overveier “tapt arbeidstid”                  
i form av pause.

     På grunn av presentasjonen av faglitteratur, samt oppgavepresentering fra en gruppe,
idag tidlig, mistet vi vårt morgenmøte. Vi ﬁkk derfor ikke tildelt arbeidsoppgaver på                                                         
en god måte, og starten ble litt “ﬂytende”. Turid og Paul satte igang med diskretisering
av sine differensialligninger, Åsmund jobbet med kurvetilpasning og Knut samarbeidet
med Turid og Paul om anvendelighet opp mot programmering. Joakim følte seg da litt
tilsidesatt fordi han ikke hadde fått tildelt noen spesiﬁkk arbeidsoppgave. Det har derfor
blitt besluttet at arbeidsoppgaver skal avklares før noen setter i gang, slik at vi unngår at                                           
enkeltpersoner skal føle seg overﬂødig. Et positivt aspekt ved denne situasjonen var at
gruppetryggheten er så pass at Joakim kunne si hva han følte, og at gruppa da hjalp til
med å ﬁnne en relevant arbeidsoppgave.

     Etter lunsj hadde vi en SPGR-øvelse (Systemized Person-Group Relation), hvor vi tok
utgangspunkt i en enkelt hendelse, i vårt tilfelle dagen idag, og ringet rundt egenskaper
vi følte beskrev gruppemedlemmene. Først om oss selv så om de andre. Etterpå sa hver                             
enkelt hva han/hun hadde skrevet om seg selv, og de andre sa hva de hadde skrevet
om han/hun. Det viste seg at gruppas oppfatning av personen var i godt samsvar med
personens egen oppfatning, og at gruppen hovedsaklig er plassert i omsorg/kontroll-
sektoren, med få innslag av “opprør” - foreløpig. Spørsmålet om hvorfor vi ikke er i den
røde fasen ble reist, og om det hadde med at vi var ﬂinke til a diskutere saklig eller om
det hadde med usikkerhet innad i gruppe å gjøre. Vi konkluderte med det første, da
gruppemedlemmene føler seg rimelig trygge på hverandre. Vi føler også at vi er ﬂinke til     
å spille med åpne kort, slik at det blir få misforståelser (dette er å ﬁnne i Scharwz’ regler                               
for godt gruppearbeid).
                                                1

